---
layout:       post
title:        Gott nytt 2003!
date:         2003-01-05
categories:
- Undervisning från bibeln
language:     sv
---
Nu är det ett nytt kalenderår, åtminstone i vår kultur.  Ett nytt år 
innebär många saker; nya möjligheter, nya utmaningar, nya strider och 
nya tillfällen att få förhärliga Herren i denna tid.  För vissa 
kanske det nya året ser dystert ut; om så är fallet för dig som läser 
detta, så är det min förhoppning och tro till min Gud och Herre att du 
skall finna hopp och tröst här, under den Högstes beskydd, i den 
Allsmäktiges skugga (Ps 91:1) &mdash; i Hans Ord!

Ett nytt år kan, som redan sagts, innebära olika saker för olika \
människor.  Du kanske suckade lite på nyårsafton, när tolvslaget \
ringde och det nya året kom.  Du kanske har haft ett tungt år, ett år \
som inte burit den frukt som du önskade att det skulle bära.  Kanske \
har dina barn börjat göra uppror emot dig, börjat skratta åt dig och \
håna dig, och vara olydiga i allmänhet.  Kanske har din man varit \
otrogen emot dig.  Kanske har något annat hänt, som gjort att du inte \
ser med glädje på framtiden.  I vilket fall som helst, så vet jag att \
min GUD lever och har en väg ut ur din situation.  Vägen heter Jesus \
Kristus; Han som själv är Vägen, Sanningen och Livet (Joh 14:6).  Han \
kom för att sätta dem som är bundna i olika former av fångenskap fria, \
enligt vad Han sade i Luk 4:18ff: \
\
<p class="bible">Han [Fadern] har sänt mig för att ropa ut frihet för \
de fångna och syn för de blinda, för att ge de betrycka frihet och \
predika ett nådens år från Herren</p> \
\
<box>Vägen till frihet</box> \
Vägen till frihet för dig går genom att Herren uppenbarar sin Sanning \
för dig, så att sanningen gör dig fria (Joh 8:32).  Så, vad är då \
sanningen?  Sanningen är naturligtvis mer mångfacetterad än vad man \
kan få ner i en kort liten predikan, men min förhoppning är att \
åtminstone erbjuda dig en <em>bit</em> av sanningen som trots att den \
bara är en bit ändå är lika fullt sann.

Igår när jag cyklade ute i kylan så gav min Fader mig ett profetiskt \
budskap till denna tiden.  Budskapet var följande: <em>"Mitt folk är \
upptagna med att göra en massa olika saker för att försöka behaga mig, \
istället för att umgås med mig."</em> Huruvida detta stämmer för dig, \
min vän, det vet jag inte, men jag vet att det ofta stämmer överrens \
med mig.  Vi är så upptagna med våra egna små privata projekt och \
idéer om hur vi skall nå ut till och vinna den här världen, och så \
vidare, så att vi nästan helt glömmer bort vår första kallelse: \
<em>gemenskap med Gud Fader i Gud Sonen genom Gud den helige Ande</em> \
(1 Kor 1:9).  Du är först och främst kallad att vara en tillbedjare i \
Ande och Sanning, ingenting annat.  Självklart skall vi föra ut \
evangeliet, det glada budskapet om att människorna får sina synder \
förlåtna genom tro på Jesus Kristus, att han har dött för deras skull, \
och självklart skall vi göra allt det andra som hör till det kristna \
livet som Nya Testamentet beskriver.  Men aldrig på bekostnad av det \
inre livet, för det är under "den Högstes beskydd", eller i "den \
hemliga platsen" som KJV kallar det, som vi finner styrka att leva det \
kristna livet.  Där, när vi bara vilar i vår Faders armar, och vilar i \
det som Skriften kallar trons vila, en vila i Kristi fullbordade verk.

<box>Frälsta av nåd allena genom Kristus allena</box> \
\
Han har frälst oss!  Vi har inte frälst oss själva.  Vi har inte gjort \
ens 0.001% av vår frälsning.  Det är helt och hållet Guds verk, i och \
genom oss.  Han sände sin Son att dö för oss. Han sände sitt Ord för \
att väcka våra hjärtan till en sann insikt om vår synd och bortvändhet \
ifrån Honom.  Han förde oss till den sorg som är efter Hans sinne. Han \
förde oss till den punkt då vi längtade efter det som bara Han kan ge, \
nämligen syndernas förlåtelse och evigt liv.  Då, uppväckte han den \
levande tron i våra hjärtan genom den helige Ande.  Han födde oss på \
nytt och frälste oss ifrån mörkrets välde och satte oss i sin älskade \
Sons rike.  Halleluja!  Vi kanske upplevde det som att vi samverkade \
med Gud, men i själva verket så var alltihopa hans verk, från början \
till slut.  Detta kanske låter som något som gör oss passiva, men då \
har inte detta budskap verkligen fått tag på våra hjärtan, ty om det \
hade det så skulle det göra oss så otroligt tacksamma och glada över \
att Han verkligen <em>har</em> gjort detta.

Gud har sänt sin egen Son för att dö för dig och mig.  Men om inte det \
har fått bli en verklighet i ditt eget liv så att du kan säga med \
Paulus: <em>"För mig är döden en vinning och livet Kristus"</em> (Fil \
1:21), då har Han dött i onödan.  Då kommer tyvärr inte hans död \
hjälpa dig alls, ty utan omvändelse och tro finns ingen frälsning. \
Därför behöver allt detta som jag nyss beskrev bli en levande \
verklighet i <em>ditt eget</em> liv; du behöver bli väckt, förd till \
en äkta och verklig omvändelse, bort ifrån ditt gamla äckliga liv i \
Djävulens våld, till livet i Gud, född på nytt och fylld med den \
helige Ande.  Då kan du leva i denna tillbedjan.

Om du är nöjd med ditt liv, om du är nöjd med hur saker och ting är, \
då har inte den kristna tron något att erbjuda dig.  Sluta att läsa \
den här predikan.  Gå och gör något vettigare istället.  Men för dig, \
som hungrar och törstar efter rättfärdighet, som är fattig i anden och \
<em>vet</em> i ditt hjärta att du är i avsaknad av härligheten från \
Gud, till dig har jag detta glädjebud: dina synder är dig förlåtna. \
Jesus Kristus har för dig blivit gjord till synd, så att du i Honom \
skulle kunna bli gjord till Guds rättfärdighet (2 Kor 5:21).  Han har öppnat en ny \
och levande väg, ända in i det allra heligaste, till Faderns egen \
tron.  Just nu säger han: <em>"Kom hem!  Jag längtar efter dig.  Jag \
förlåter dig allt ont som du har gjort, och jag förlåter dig att du är \
ond.  Jag blundar inte för det, men jag har lagt allt detta på min \
egen Son, Jesus Kristus.  Om du vågar tro detta, så är det ditt eget, \
din personliga egendom och skatt.  Du kan inte ens ana vad jag längtar efter att säga till dig och använda dig till."</em>

Låt oss be tillsammans.
\
<p class="prayer">Herre Fader Gud, tack för att du sände din egen Son, \
Jesus Kristus, att dö för våra synder.  Tack för att du uppväckt honom \
för vår rättfärdiggörelse.  Tack för att vägen till dig nu är öppen, \
genom det som Jesus gjort för oss genom sin död och uppståndelse.  Vi \
vill leva det här nya året som sanna tillbedjare, i ande och sanning. \
I Herren Jesu Kristus från Nasarets namn, amen</p>
