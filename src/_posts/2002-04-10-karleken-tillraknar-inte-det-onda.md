---
layout:       post
title:        Kärleken tillräknar inte det onda
date:         2002-04-10
categories:
- Guds kärlek
language:     sv
---
Krab, jag lovade att skriva en predikan åt dig, och här har du. Håll till godo. (Ni andra får naturligtvis också gärna läsa den. Det är en fortsättning på serien utifrån 1 Kor 13:4-7)

<em>Kärleken tillräknar inte det onda</em> står det. Vad betyder det? Vad är det att tillräkna det onda?

I världen är det vanligt att man behandlar folk i enlighet med en slags perverterad gyllene regel. Den gyllene regeln säger ju <em>"Allt vad ni vill att människorna skall göra åt er, det skall ni också göra dem"</em> (Matt 7:12). Men i världen idag så lever man snarast efter ett bud som säger "Allt vad människorna gör åt er, det skall ni göra åt dem". Detta sätt att agera är väsensfrämmande för Jesus.

Jesus är den fullkomliga kärleken. Jag har sagt det förut, men jag tycker om det så mycket att jag förmodligen kommer säga det många gånger igen. Han är <em>kärleken kommen i köttet</em>. Jesus behandlade inte oss i enlighet med våra synder, han tillräknade inte det onda vi hade gjort. Nej, tvärtom så älskade han oss så mycket att han gav sitt eget liv som en lösepenning, för att köpa oss fria ifrån synden och dödens lag.

Den här förlåtelsen gäller alla människor. Du kan få uppleva frid med Gud, just idag. Inte på grund av något som du själv gjort, utan på grund av vad Jesus gjorde genom sin död och uppståndelse. Om du vill bli frälst, be den här bönen:

<em>Jesus, jag kommer till dig nu som jag är. Jag tror verkligen att du dött för mig. Tack för ditt blod som renar mig ifrån all synd. Tack för att du skapar mig på nytt just nu. Från denna punkt och resten av mitt liv så tillhör jag dig. Det gamla är förbi, det nya har kommit. Amen.</em>
