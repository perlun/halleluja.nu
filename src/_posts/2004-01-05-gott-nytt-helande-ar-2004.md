---
layout:       post
title:        Gott nytt helande-år 2004!
date:         2004-01-05
categories:
- Undervisning från bibeln
language:     sv
---
Här följer en liten kort tillbakablick av det gångna året ur 
författarens perspektiv, och en liten inblick i hans förväntningar för 
året som kommer.

Tiden går fort när man har roligt, brukar man säga.  Och nog har det \
gångna året gått fort!  Själv känns det som att jag inte riktigt \
"landat" i detta faktum, att det redan gått ett nytt år.  Särskilt som \
det gamla året, det förra året, för mig inneburit så stora \
förändringar på det personliga planet.  Jag har gift mig, flyttat två \
gånger, rest ganska mycket (åtminstone känns det så!) och hunnit med \
förhållandevis mycket i det yttre livet, kanske mer än vad jag brukat.  \
I det inre livet med Jesus så har det naturligtvis också hänt både det \
ena och det andra.

Men nu ligger det gamla bakom oss, och vi får göra som vår broder \
Paulus: <em>"Jag glömmer det som ligger bakom och sträcker mig mot det \
som ligger framför"</em> (Fil 3:13).  Visst är det underbart att kunna \
göra detta!  Att få en ny fräsch start, och slippa begränsas av gångna \
misslyckanden (eller segrar för den delen).  Är inte detta \
kärnbudskapet i den kristna tron: <em>"Om någon är i Kristus är han en \
NY SKAPELSE, det gamla är förbi; se, det nya har kommit"</em> (2 Kor \
5:17)?

Jag har en förhoppning om att 2004 skall bli ett år då Guds \
helandesmörjelse på ett allt starkare sätt får manifesteras i vårt \
land.  För det är ju ett internationellt känt faktum att Guds \
helandekraft är synlig mer sällan i vår "civiliserade" västvärld än i \
de mer "ociviliserade" delarna av världen.  Det tycks som att där har \
man lättare att inta en naiv, barnslig och enkel tro på att Gud \
verkligen menar vad Han säger, och att Hans löften håller att stå på.  \
Kanske det beror på att det inte finns en lika lång religiös tradition \
och en så stor mängd människor som är överlåtna att försöka bevisa att \
Gud är en lögnare och att Hans Ord inte är sant.  Det finns i alla \
fall många människor som vittnar om att det verkligen är så, att det \
är stor skillnad på Sverige och andra länder vad det gäller helande.  \
Christian Åkerhielm berättade till exempel på söndagens gudstjänst i \
Livets Ord i Uppsala om att när han åkte till Bangladesh på \
missionsresa för många år sedan så lade han sina händer på en man och \
bad för honom, och han blev omedelbart helad från dövhet på ena örat!  \
Samma sak upprepades flera gånger.  Andra kan berätta om liknande \
erfarenheter.

Så varför sker inte detta i Sverige i samma utsträckning?  Ja, det \
finns naturligtvis många mänskliga uppfattningar och meningar om detta \
Men jag är själv övertygad om att det vi ser är det som jag skulle \
vilja kalla för "Kapernaum-syndromet".  Vi kan läsa om det i Mark \
6:5-6:

<p class="bible">Och han kunde inte göra någon kraftgärning där [i \
Kapernaum].  Bara några få sjuka botade han genom att lägga händerna \
på dem.  Och han förundrade sig över deras otro.</p> \

Låter inte detta som en exakt bokstavlig beskrivning av situationen i \
Sverige idag?  "Bara några få sjuka" blir botade i våra församlingar \
och på våra möten.  Till och med när en stor helandeevangelist som \
Benny Hinn kommer på besök så sker inte de sorters under och tecken \
som vi hör talas om ifrån andra delar av världen.  Men kanske vi inte \
har gjort kopplingen som Guds Ord här gör mellan en avsaknad av \
helandemirakler och människors otro?

Jag tror att detta är något som vi behöver tala mycket tydligare om, \
eftersom det är något som verkligen är ett enormt problem för \
människor som hindrar dem från att ta emot ifrån himlen: <em>vår \
otro</em>.  Det finns ett kompakt moln av otro som vilar över vårt \
land.  Därför skall jag ägna resten av den här predikan åt att byta ut \
din och min otro mot en trosfylld förväntan på ett gudomligt \
ingripande, oavsett hur svår din och min situation kan tyckas vara.  \
Men kom ihåg att det som är svårt för människor är inte speciellt \
svårt för Gud!

För att göra det pedagogiskt och lätt för dig att följa med så skall \
jag lägga upp det här som en bunt frågor som jag själv besvarar.  \
Dessa frågor har jag förstått är vanliga från folk som är tveksamma \
till den här förkunnelsen, att <em>Gud vill hela alla</em>.  Du kanske \
själv går och bär på en eller flera av dessa frågor.  Då vill jag att \
du skall veta, att det jag skriver här naturligtvis inte är ett \
djupgående bibelstudium i helande, så djupt som man skulle kunna göra \
det, men jag vill i alla fall nosa lite på ytan och ge dig en liten \
aptitretare så att du själv tar och öppnar din bibel och ser vad Gud \
säger där.

<box>Om det är sant att Gud vill hela alla, varför har Han inte redan botat alla som är sjuka?</box>

Denna fråga kommer utifrån okunskap om Guds Rikes principer.  Jesus \
undervisar om detta i Markus kapitel 4.  Han säger att Guds Rike \
fungerar så som en säd som sås ut.  En del faller vid vägen där \
fåglarna äter upp det.  En del faller på stenig mark.  En del faller \
bland törnen och tistlar.  Och en del faller i god jord, och bär \
frukt, trettio, sextio och hundrafalt.

Detta är den princip som Guds Rike bygger på: tron kommer av hörande, \
och hörandet i kraft av Kristi Ord.  Och tron är den princip som får \
saker och ting att hända.  Med andra ord: det spelar egentligen ingen \
roll att Gud vill hela dig och mig, om inte vi tror på det.  På samma \
sätt är det med den nya födelsens mirakel, ekonomisk frihet, \
befrielse, eller vad som helst.  Vi kan inte ta del av några som helst \
av det nya förbundets välsignelser förrän vi har en hjärtats \
övertygelse (vilket är bibelns definition av tro) att det är Guds goda \
vilja att göra just detta specifika som vi behöver i vårt liv.

Svaret på frågan är alltså: för att inte alla i sitt hjärta ännu har \
fått tro på att Han vill hela dem personligen.  Det finns tre \
jordmåner som kan hindra och motverka tron: Djävulen som stjäl Ordet, \
människor som får lida för Ordets skull och som därför släpper tag om \
det och de världsliga bekymren som kväver Ordet.  Utan Ordet i en \
människas hjärta, ingen tro.  Utan tro, inget helande.  Vi kan gilla \
eller ogilla denna princip, men det är likväl så Jesus säger och visar \
att Guds Rike fungerar.

<box>Om det är sant att Gud vill hela alla, varför blir inte alla som ber till Honom omedelbart botade?</box>

Detta är en bra fråga, som många brottas med.

Men kanske det inte är så konstigt egentligen.  Många sjukdomar kommer \
in som en process.  Ta till exempel cancer som ett exempel, eller en \
vanlig förkylning för den delen.  Det är ju inte så att du helt \
plötsligt en dag är förkyld, eller har cancer.  Den sjukdomen var en \
process när den kom in i din kropp.  Är det då egentligen så otroligt \
märkvärdigt om det är en process att den går ut?

Med andra ord: vi skall förvänta oss och tro Gud om helandemirakler, \
omedelbara ingripanden av Guds Hand, men det är inte desto mindre \
"fint" att bli helad som en process, av Guds Ord som verkar liv och \
läkedom i sin kropp.  Det är ju så hela skapelsen fungerar egentligen: \
säden [Guds Ord] planteras i jorden [mitt hjärta], tid förflyter och \
så småningom bär säden en rik frukt [kroppsligt helande] om \
tillväxtförhållandena varit de rätta.

Så vilka tillväxtförhållanden behövs för att man skall få se denna \
helandeprocess i sitt eget liv?  Ja, det är faktiskt mycket enkelt.  \
Gud har i sin allmakt och vishet förordnat det så, att det enda vi \
behöver göra är att förbliva i Honom, och låta Hans Ord förbliva i \
oss, så skall Han ge oss vad vi ber om (Joh 15:7).  Alltså: håll dig \
nära Jesus.  Läs Hans Ord, tala med Honom om det, tacka Honom för \
Ordet.  Låt det vara levande i ditt liv.  Du kommer få se Hans \
härlighet snarare än du anar!

<box>Om det är sant att Gud vill hela alla, varför finns det folk som har dött av sjukdom som har predikat om helande? (t.ex. Kathryn Kuhlman)</box>

Ja, du.  Det här är nog en fråga som vi inte kommer få något riktigt \
klart svar på förrän vi kommer till himlen.  Men en sak är säker: det \
var inte Guds vilja att Kathryn Kuhlman skulle dö på det sättet.  Allt \
som sker är inte Guds vilja, eftersom det finns en fiende som är denna \
världens furste och Gud (2 Kor 4:4).  Hela världen är i hans våld, och \
han gör allt han kan för att förstöra för Guds Rike.  Och vad kan väl \
vara mer effektivt än att få den som predikar om helande att själv dö \
av sjukdom?

Vi vet inte allting om Kathryn Kuhlman.  Vi vet inte om det fanns \
något område i hennes liv som öppnade för fiendens makt.  Men en sak \
vet vi, och det är att en dag kommer alla våra frågetecken rätas ut.  \
Tills dess får vi tro på det som Gud har låtit skriva i sitt Ord: att \
han förlåter oss alla våra synder, och botar alla våra sjukdomar.  (Ps \
103:3)

<box>Om det är sant att Gud vill hela alla, varför tog han inte bort Paulus törntagg (2 Kor 12:7)?</box>

Det här är ett vanligt missförstånd från välmenande människor, att man \
tror att Paulus törntagg var en  sjukdom.  Men mitt korta svar är: det \
var inte det.  Törne i bibeln är en bild på människor som strider emot \
en. (4 Mos 33:55, Jos 23:13, Dom 2:3)

På samma sätt var det med Paulus.  Hans törntagg var den förföljelse \
som han fick utstå för Kristi skull, ifrån människor som var fiender till Gud.  \
Samma förföljelse kommer varje människa få som vill leva \
gudfruktigt i Kristus Jesus (2 Tim 3:12).

<box>Om det är sant att Gud vill hela alla, varför uppmanade Paulus Timoteus att ta lite vin för sin mage (1 Tim 5:23)</box>

Detta är en skälig invändning.  Om det är sant som vi påstår att \
Paulus trodde på och predikade i och levde i tron att Gud vill hela de \
som är sjuka, hur kom det sig då att han rekommenderade Timoteus att \
ta lite vin för sin mage?

Det behöver egentligen inte vara så komplicerat som vi gör det.  Vi \
människor vill gärna göra saker och ting väldigt enkelt för oss.  \
Antingen så skall det vara helande genom Guds Ord för hela slanten och \
inga mediciner, eller så skall det bara vara mediciner och ingen tro \
på Gud alls.  Men varför måste det vara så?

Jag tror absolut att Paulus stod tillsammans med Timoteus i tro för \
ett genombrott av Guds helandekraft i Timoteus mage.  Men tills det \
skulle bryta igenom så gav Paulus Timoteus detta råd.  Tänk på att \
Timoteus var en av Paulus närmaste vänner, och allt som Paulus sade \
till honom finns naturligtvis inte nedskrivet.  Vi gör oss själva en \
stor otjänst om vi drar slutsatsen utifrån detta att Gud inte vill \
bota alla som är sjuka.

<box>Tar det inte bort fokus från evangelium om  syndernas förlåtelse och nytt liv i Jesus Kristus att tala om kroppsligt helande?</box>

Det kan tyckas som att det skulle göra det.  Men det är inte ett \
riktigt påstående.  Tvärtom är det ofta så att en aggressiv \
helandeförkunnelse ofta bidrar till att göra människor intresserade av \
vårt eviga budskap, förkunnelsen om vad Jesus gjort för varje människa \
genom sin död, sitt lidande och sin uppståndelse.

Detta är precis vad som hände med den lame mannen som Petrus fick \
förmedla helande till i Apg 3, strax efter församlingens födelse på \
pingstdagen.  Efter att han blivit helad så följde han med Petrus och \
Johannes och höll sig till dem (v11).  All uppståndelse som kom \
utifrån detta ledde till att massor med människor kom till dem för att \
höra hur han hade blivit botad &mdash; och Petrus tog tillfället och \
predikade evangelium så det bara dånade om det!  Och "många av dem som \
hade hört ordet kom till tro" (4:4) &mdash; ungefär 1880 personer \
enligt mina beräkningar.  Låt oss be till Gud att Han låter detta ske \
i Sverige idag, 2004!

<box>Kan vi verkligen förvänta oss full fysisk hälsa här på jorden? Är inte det något som vi får först i himlen?</box>

Det här är en annan vanlig invändning som delvis är befogad.  Men \
bibeln säger ju klart och tydligt att "han [Gud] HAR frälst oss ifrån \
mörkrets rike och satt oss i sin älskade Sons rike" (Kol 1:13).  Att \
vi blir befriade från Djävulens makt (som bl.a. innebär synd, sjukdom \
och demoniskt inflytande) är någonting som sker nu i tiden och inte i himlen.

Men det ord som jag tycker talar allra starkast om detta är Rom 8:11:

<p class="bible">"Och om hans Ande som uppväckte Jesus från de döda \
bor i er, då skall Han som uppväckte Kristus från de döda göra också \
era dödliga kroppar levande genom sin Ande som bor i er."</p> \

Detta handlar inte om vår härlighetskropp!  Det framgår av ordvalet \
som Paulus använder: "era dödliga kroppar".  Vår härlighetskropp, den \
kropp vi får vid uppståndelsen, kommer inte vara en dödlig kropp.  Det \
är bara den kropp vi har här just nu som är dödlig.  Och just denna \
kropp skall Han göra levande genom sin Ande!  Är detta inte ett \
fantastiskt löfte ifrån Gud så säg?

<box>Var det inte så att Jesus botade de sjuka för att bevisa att Han var Guds Son, och inte främst av sympati och medkänsla med de sjuka?</box>

Detta är en ganska konstig invändning tycker jag.  För i så fall var \
det ju ett konstigt bevis.  Kroppsligt helande var ingen ny företeelse \
på Jesu tid.  Såväl Elia som Elisa hade haft en tjänst för Gud som \
innefattade helande, många hundra år tidigare.  Det var alltså inget \
unikt för Jesus.  Med andra ord: ett dåligt bevis.

Nej, det som bevisar att Jesus är Guds Son är inga under och tecken \
Han gjorde.  Vi kommer tillbaka till det alldeles strax.  Men först \
vill jag ta lite mer om detta.  Enligt bibeln så bevisades Jesus var \
Guds Son på följande sätt: <em>"...blev med kraft bevisad vara Guds \
Son alldeles ifrån uppståndelsen från de döda..."</em> (Rom 1:4).  \
Uppståndelsen ifrån de döda är en för Jesus Kristus unik händelse!  \
Ingen annan hade fått en uppståndelsekropp vid Jesu uppståndelse.  Han \
var den förste.  Där har du beviset!

<box>Jesus &mdash; smord av den helige Ande!</box>

Dem som tar upp detta argument vill gärna hävda en annan märklig \
doktrin, nämligen den att Jesus botade de sjuka i kraft av sin \
gudomlighet (och med andra så kan inte vi förvänta oss att predikanter \
idag skall kunna vandra i samma helande kraft och förmåga).  Men detta är inte i överensstämmelse med vad Guds heliga Ord lär:

<p class="bible">"Ni känner till den förkunnelse som gick ut över hela \
Judeen med början i Galileen, och som följde på det dop som Johannes \
förkunnade, hur Gud smorde Jesus från Nasaret med den helige Andes \
kraft, Han som gick omkring och gjorde gott och botade alla som var i \
djävulens våld, ty Gud var med Honom" (Apg 10:37-38)</p> \

Här har du en detaljerad beskrivning av Jesu helandetjänst: Han var \
smord med den helige Andes kraft, Han gick omkring och gjorde gott, \
nämligen att bota alla som var i djävulens våld, och Gud var med \
Honom.  Han är densamme igår, idag och så och till evig tid.  Han \
förändras aldrig!  Samma gärningar som Han gjorde genom sin kropp då, \
vill Han göra genom sin kropp idag.  Samma evangelium om befrielse \
ifrån syndens och dödens lag, och sjukdomens makt över våra kroppar, \
vill Han skall predikas idag, så att de som lider av den fångenskap \
sjukdom ger skall få uppleva Guds barns underbara frihet.

Jag hoppas och tror (med pistis-tro) att du nu är mer övertygad om att det är Guds goda vilja \
att bota dig, än vad du var innan du började läsa!  Må Gud ge dig ett \
riktigt välsignat nytt år &mdash; 2004.  Amen.

