---
layout:       post
title:        Jesus - din kvinnokämpe
date:         2002-03-09
categories:
- Undervisning från bibeln
language:     sv
---
På förekommen
anledning, nämligen att man i världen idag firar den internationella
kvinnodagen, så tänkte jag predika lite om den störste kvinnokämpen av
dem alla - Jesus Kristus!

Men jag vill börja med att citera ett
stycke från en författare som jag tycker väldigt mycket
om:

> The Incarnation was the union of Deity and humanity in the Babe of Bethlehem.<br>
> It was Love's intrusion in the realm of selfishness.<br>
> The long anticipated had at last arrived.<br>
> God was united with humanity.<br>
> The intrusion was not with an army... it was in the form of a dainty Babe.<br>
> It was like love, a helpless thing.<br>
> They called His Name Jesus.<br>
> That Name has filled the ages with songs and melodies.<br>
> It has brought courage to the defeated; liberty to the slave; strength to the weak; healing to the sick; and Eternal Life to the world.<br>
> That Babe who gave Mary her first great joy in that little town of Bethlehem, restored to woman the crown that she lost in the Garden of Eden.<br>
> She was man's help-meet, she became his slave after the Fall.<br>
> Jesus gave her hope, equality, and made her the queen of the heart of the New Creation.
>
> (EW Kenyon, What Happened From The Cross To The Throne,
sid.18)</em>

När jag för första gången läste detta gick det upp
ett ljus i mitt hjärta. Kanske hade jag sett det tidigare, men inte så
tydligt som denne underbare förkunnare porträtterar det. Jesus kom för
att ställa saker och ting till rätta, på alla livets
områden. Inklusive mänskliga relationer, och särskilt relationen
mellan man och kvinna.

Det finns många människor som säger sig
kämpa för kvinnors rättigheter. Men då talar man oftast om sådana
yttre saker som rätten att rösta, rätten att få arbeta, eller rätten
att gå utanför sitt eget hus. Allt detta är goda och riktiga saker,
men om man börjar fokusera på sådant så går man fel. Man går lagens
väg istället för Guds nåderika evangeliums.

<em>"Ty lagen gavs
genom Mose, nåden och sanningen kom genom Jesus Kristus"</em> (Joh
1:17). Lagen, det som är rätt i en viss fråga, är naturligtvis inte
oväsentligt. Men mäns yttre behandling av kvinnor, i form av
exempelvis rösträtt och liknande, får aldrig komma ivägen för en
betydligt viktigare rättighet: <em>Rättigheten att bli
älskad.</em>

Bibeln säger tydligt att vi älskar för att Han
först har älskat oss. Det finns ingen verklig kärlek utanför Jesus
Kristus. Men i Honom finns all kärlek du behöver i
överflöd. <em>"Guds kärlek är utgjuten i våra hjärtan genom den
helige Ande som han har gett oss"</em> (Rom 5:5). Därför ger också
Gud alla män följande uppmaning: <em>"Ni män, älska era hustrur så
som Kristus har älskat församlingen och offrat sig för den"</em> (Ef
5:25). Detta är naturligtvis omöjligt för en människa att göra. Det är
därför Gud har gett oss den helige Ande, för att ge oss kraft,
förmåga, att göra Hans vilja. I oss själva och i vårt kött är vi dömda
att misslyckas, men prisad vare Gud, vi har <em>ingen</em>
förpliktelse gentemot köttet (Rom 8:12). Halleluja!

När du hör
politiker eller andra säkert mycket ärliga, men ofta ganska vilseledda
människor skandera högt och ljudligt om jämställdhet och andra
slagord, ta då och fundera över om dessa människor är beredda att
själv gå in under syndens konsekvenser. Att bli gjord till synd,
skiljd från Gud, och bära människans eviga straff i hennes ställe. Så
vitt jag vet så finns det bara en sann kvinnokämpe. Han heter Jesus
Kristus.
