{{include 'includes/page_header.hbs'}}
{{#markdown}}

title: Vår lära (gamla sidan)

(Denna sida finns enbart kvar av historiskt intresse. [Här](/sv/om/var-lara) hittar du den nya sidan.)

## Lära

Följande läropunkter anser vi vara apostolisk-biblisk kristen tro, och är vad all undervisning kommer utgå ifrån.

### Om skriften:
* Vi tror att all skrift (39 böcker i GT och 27 i NT) är utandad av Gud och nyttig till undervisning, till bestraffning, till upprättelse och till fostran i rättfärdighet, för att gudsmänniskan skall bli fullt färdig, väl rustad för varje god gärning <em>(2 Tim 3:16-17)</em>. Skriften är tillräcklig, skriften är sann och skriften är klar. Detta är den grund som allt annat utgår ifrån.

### Om Gud:
* Vi tror på Gud Fadern, som har skapat och som upprätthåller allting genom sitt Ord <em>(1 Mos 1-2)</em>.
*  Vi tror på Gud Sonen, som är Guds Ord <em>(Joh 1:1-3)</em>. Han har dött på Golgata kors, tagit konsekvenserna, och betalat straffet för hela världens synd <em>(2 Kor 5:21)</em>. Han har besegrat djävulen och alla demoner (Kol 2:15) i sin segerrika uppståndelse <em>(1 Kor 15:3-4)</em>, och i hans namn finns befrielse från alla former av sataniskt betryck <em>(Rom 10:13)</em>.
*  Vi tror på Gud den helige Ande, som föder på nytt <em>(Joh 3:6)</em> genom Guds Ord <em>(1 Pet 1:23)</em>. Den helige Ande ger gåvor för vår uppbyggelse <em>(1 Kor 12, 14)</em>, som är medel för att lära oss att leva i kärlek gentemot Gud och våra medmänniskor <em>(1 Kor 13)</em>. Denna process kallas helgelse. Guds vilja är att vi skall helgas helt och fullt, till ande, själ och kropp <em>(1 Tess 5:23)</em>.  Detta är den helige Andes verk i den troendes liv.

### Om Satan:
* Vi tror att det föregår en ständig strid i andevärlden <em>(Ef 6:12)</em>, mellan Gud och Satan, och mellan deras bägge riken <em>(Kol 1:13)</em>. Djävulens syfte är att hålla människor borta från frälsningen i Jesus Kristus, genom att stjäla, slakta och döda <em>(Joh 10:10)</em>. Hans främsta vapen är lögnen, eftersom han är lögnens fader <em>(Joh 8:44)</em>. I det kristna livet är det viktigt att lära känna och avslöja hans strategi för att inte bli överlistad av honom <em>(2 Kor 2:11)</em>.

### Om människan:
* Vi tror att människan är av naturen ett vredens barn <em>(Ef 2:3)</em>. Hon är av naturen en förlorad syndare, andligt död, utan förmåga att behaga Gud. Hennes väsen är fiendskap emot Gud, och hat emot Honom och emot andra människor. Hennes synd tillräknas henne dock inte förrän hon är gammal nog att förstå skillnaden mellan gott och ont <em>(5 Mos 1:39)</em>. Enda vägen för en människa att få en rätt relation till Gud är genom att hon blir rättfärdiggjord, att Kristi försoningsverk blir en levande verklighet i hennes ande <em>(Rom 5:25)</em>.

### Om frälsningen:
* Vi tror att en människa inte kan få en rätt ställning inför Gud på något annat sätt än genom Jesus Kristus <em>(Joh 14:6)</em>. Vi tror att Jesu död tillräknas en människa genom att hon blir född på nytt <em>(Joh 3:3)</em> av Guds Ande <em>(Joh 3:6)</em>. Detta sker genom tro på och bekännelse av Guds Ord om Jesu ställföreträdande död <em>(Rom 10:9-10)</em>. Den nya födseln gör en syndare till ett helgon, skapad till sann rättfärdighet och helighet <em>(Ef 4:24)</em>. Den nya människan är en verklig avbild av Gud (Kol 3:10) och varje troende är en inkarnation; det vill säga, Gud den helige Ande bor i henne <em>(Hes 36:27, Joh 14:17)</em>. Hon är en del av den nya skapelsen <em>(2 Kor 5:17)</em>, som är församlingen, Kristi heliga och rena brud <em>(Ef 5:22-32)</em>.
* Vi tror att dopet i vatten följer på den nya födelsen. Det är inte dopet som föder på nytt, men det finns heller ingen som helst anledning att vänta med att låta döpa sig för den nyfrälste <em>(Mark 16:16)</em>. Vi tror att varje kristen är kallad och har ett gudomligt mandat att döpa dem som han/hon fått leda till frälsning.

### Om den yttersta domen:
* Vi tror att det är förelagt människan att en gång dö, och därefter dömas <em>(Heb 9:27)</em>. Vid domen så kommer varje människa som inte har sitt namn skrivet i livets bok kastas i den brinnande eldsjön, där elden aldrig slocknar. <em>(Upp 20:12-15)</em> Men varje troende, som blivit tvättad i lammets blod och fått sitt namn skrivet i livets bok, får leva i evighet med Jesus i himlen. <em>(Upp 21)</em>

### Om den kristna gemenskapen (församlingen):
* Vi tror på biblisk enhet, mellan alla troende i alla sammanhang (Joh 17:22). Samtidigt tror vi inte att en församling som är byggd på andra saker än apostlarnas och profeternas grundval (NT och GT), med Jesus Kristus som hörnsten, är en verklig Guds församling <em>(Ef 2:20)</em> och vi kommer inte att samarbeta med en församling som inte bekänner sig till detta. Vi tror och bekänner att en enhet som inte distanserar sig mot falska läror, idéer om Gud och frälsningen är en falsk enhet, åstadkommen av Babylons ande <em>(Upp 18:4)</em>.

## Apostolisk-biblisk kristen tro

Vi har valt att kalla vår kristna tro för <em>apostolisk-biblisk</em>. Egentligen är det så, att den kristna tron inte har något bättre namn än "Herrens lära" (Apg 13:12). Men då detta begrepp inte skulle säga så mycket om vad vår lära står för, så vill vi specifiera lite vad vi menar är Skriftens lära. Det är ju tyvärr så att det finns många människor som förfalskar Herrens Ord för sin egen vinnings skull, men som likväl kallar sig kristna förkunnare. Paulus talar om detta fenomen i 2 Kor 2 och 4.

Vi kallar vår tro för <em>apostolisk</em> eftersom Skriften lär att den kristna tron är "apostlarnas lära" (Apg 2:42). Precis som den första församlingen i Jerusalem "troget höll fast" vid apostlarnas lära, vill vi göra det. Denna lära har under århundraden blivit bekämpad, såväl från människor som stod innanför och utanför den "etablerade kyrkan"; framförallt ifrån det djupa förfall som den medeltida (och moderna) katolska kyrkan representerar. Men likväl har den inte kunnat utplånas. Det är i sanning så som Herren Jesus sade till Petrus, att helvetets portar ej skulle bli Hans församling övermäktig (Matt 18:16).

Vi kallar också vår tro för <em>biblisk</em> för att tydligt markera vårt hjärtas övertygelse att Skriften är Herrens klara, rena och tydliga Ord, nyttigt och till uppbyggelse på alla sätt och vis. Skriften kan göra en människa vis till frälsning (2 Tim 3:15). Skriften är given till vår undervisning (Rom 15:4). Skriften är våra fötters lykta och ett ljus på vår stig (Ps 119:105). På Skriftens auktoritet står all kristen verksamhet och hela den kristna församlingen. Där tron på Skriftens tillförlitlighet faller bort så kommer oundvikligen falska läror att börja florera. Detta beror på att Skriften är det rättesnöre som Gud har gett människan så att hon ej skall gå vilse in i sina egna villfarelser.

Denna punkt, om Skriftens tillförlitlighet, är så pass viktig att vi ej vill samarbeta med organisationer, rörelser och människor som förnekar den. Vi kommer heller ej att länka till dessa organisationer, rörelser och personer. Detta beror inte på att vi är ute efter att agera "dömande" utan för att en kristen undervisning utan Skriften som grund är en falsk undervisning, som för människor vilse.

{{/markdown}}
{{include 'includes/page_footer.hbs'}}
