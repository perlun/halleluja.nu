---
layout:       post
title:        Du är gjord till rättfärdighet i Kristus Jesus!
date:         2002-02-01
modifiedDate: 2002-02-01
categories:
- Undervisning från bibeln
language:     sv
---
Många människor idag har problem med
rättfärdighet. Eller snarare bristen av rättfärdighet. Kristna likväl
som ickekristna. De flesta vet förmodligen inte att det finns en
lösning på deras problem. Men det gör det, och här ska vi studera vad
Bibeln har att säga om vad <em>rättfärdighet</em> är och vilken
betydelse det har för ett segerrikt liv.

Jag nämnde i ingressen, i
inledningen, att massor med människor har problem med brist på
rättfärdighet. Vad betyder detta, och vad är lösningen? Jo, vänta så
ska du få höra.

Alla människor har ett behov av
bekräftelse. Alla människor har ett behov att uppleva att de är
betydelsefulla. Men vad som är betydligt viktigare är detta: <em>varje
människa har ett behov av en levande och varm relation med Gud.</em>
Massor med människor går runt och bär på en tomhet på insidan. De
upplever att de aldrig blir riktigt tillfredsställda. De prövar på
alkohol, tobak, andra droger, österländsk mediation, sexuell
lössläppthet, homosexualitet, eller vadhelst Satan kan lura dem in
i. Men inget av detta kan ge verklig tillfredsställelse på
djupet.

Människan har ett inneboende behov av gemenskap med
Gud. Men hur ska detta gå till? Gud säger själv när han inrättar den
aronitiska prästtjänsten i det gamla förbundet att om prästerna (som
förde folkets talan inför Gud) närmar sig honom på fel sätt så kommer
de att dö. Detta beror inte på att Gud tycker om att ta död på
människor; han säger själv i Hes 33:11 att han inte finner något nöje
i att de ogudaktiga dör. Nej, det handlar snarare om det grundläggande
faktum att <em>Gud är helig</em>. Om Gud skulle komma hit, just nu,
med all sin härlighet så skulle alla människor som inte är beklädda
med Jesu blod brinna upp på direkten. Det är som när ett ljus tänds i
ett mörkt rum. Allt mörker måste ge vika.

Människan kan alltså
inte nalkas Gud på sitt eget sätt. Gud gav i lagens förbund olika
metoder genom vilka en syndig människa skulle kunna idka umgänge med
honom. Om du är riktigt intresserad i detta så kan du läsa 3
Mosebok.

Det slutgiltiga offret är Jesus Kristus, som
<em>framburit ett enda syndoffer för alla tider</em> (Heb 10:12). Vad
betyder detta i praktiken? Jo, att alla offer för synder nu är
meningslösa. Det enda vi behöver göra är att tro att detta offer
gäller oss. Att tro att Jesu blod är nog för att försona oss. Det blod
som han en gång för alla framburit in i det himmelska
allraheligaste. Det vittnar för evigt för Fadern att Hans offer är
giltigt, rätt och riktigt.

När du tar del av detta, och blir
född på nytt, så säger bibeln att du står som rättfärdig (Rom
5:19). Det betyder, något förenklat, att du har en fullständigt rätt
ställning inför Gud. Du kan komma till honom som om du aldrig begått
minsta lilla synd. Inte på grund av att <em>du</em> levt ett bra liv,
utan på grund av att han, Jesus Kristus, levde ett fullkomligt liv,
och genom att han en vårdag gick hela vägen ner till Golgata kulle för
att där spikas upp på ett kors, bli gjord till synd och bära skulden
och konsekvenserna av dina överträdelser. Jesus blev slagen för
<em>dina</em> missgärningar. Näpsten blev lagd på honom för att
<em>du</em> skulle få frid. Upplever du denna frid? Om inte, så beror
det förmodligen på en av två följande saker:

<ul><li><em>Du har
aldrig blivit född på nytt.</em> Du kan ha hört detta budskap 1000
gånger men ändå aldrig kommit in i Guds rike. Tro är nämligen inte
enbart att intellektuellt hålla med om en lära, utan det är
framförallt hjärtats förtröstan och övertygelse. Du kan bli född på
nytt just nu och få denna frid som jag talar om. Be bara den här
bönen. <em>Jesus, jag kommer till dig nu precis som jag är. Jag vet att
jag gjort många dumma saker i mitt liv. Jag förtjänar inte att få
komma till himlen eller vandra med dig. Men jag tror att du dog för
syndare, precis sådana som mig. Jesus, förlåt mig för mina
synder. Rena mig i ditt blod. Gör mig till en ny skapelse. Jag lägger
mitt liv vid dina fötter. Allt mitt är nu ditt, och jag tänker vandra
med dig resten av mitt liv. Du är min Herre och min Gud!
Amen.</em></li>
<li><em>Du är född på nytt, men har aldrig förstått
vad det betyder att du är rättfärdiggjord.</em> I denna kategori
befinner sig alltför många människor, och det är egentligen främst för
dig som jag skriver denna predikan. Men om du blivit frälst genom att
läsa hittils så kommer även du ha nytta av att höra vad som nu
kommer</li></ul>

Det står i Rom 1:17 att evangelium är en
<em>uppenbarelse</em> om rättfärdighet. Det är någonting som ingen
människa skulle kunna fundera ut med sitt eget sinne (det är vad
uppenbarelse betyder). Du behöver förstå detta: <em>det finns
ingenting som du skulle kunna göra för att förtjäna rätten att få
umgås med Gud, så försök inte ens!!!</em> Jag menar allvar. Gör inte
det. Tro inte att <em>någonting</em> du gör kan förbättra din
ställning inför Pappa. Gör du det så kommer du under förbannelse, och
i förlängningen kommer du falla ur nåden.

Något som är väldigt
vanligt i världen, och bland köttsliga kristna, är att man gör allt
man kan för att försöka skyla över sina egna misstag. Om jag gjort fel
så är det inte så allvarligt, och det var nog egentligen någon annans
fel. Känner du igen detta? Jag har själv gjort så många gånger, så jag
är inte alls ute efter att "peka finger". Det finns det någon som är
mycket bättre än jag på att göra, och han heter den helige Ande. Nej,
min poäng att visa dig att din situation är bedrövlig och att det går
att få se en verkligt härlig förändring i ditt liv!

I det gamla
förbundet så fick de gudfruktiga en <em>tillräknad rättfärdighet</em>
på grund av sin tro. Rom 4:3. I det nya förbundet har vi inte mindre
än en <em>trefaldig</em> rättfärdighet. Nu ska du få höra.

Vi
har dels en <em>tillräknad rättfärdighet</em>, precis som
Abraham. Detta utvecklar Paulus tydligt i Rom 4-5 som du kan läsa om
du är intresserad om vad det handlar om. Men kortfattat: Den
ogudaktige räknas som rättfärdig, oberoende av hans gärningar. Du kan
se det som att du har ett bankkonto med en skuld på 100 miljarder. Du
kommer inte kunna betala skulden oavsett hur mycket du sliter. Men
skulden blir efterskänkt genom att någon annan betalar den. Detta är
precis vad som skedde i Jesu ställföreträdande offer. Du går allså
från -100,000,000,000 till 0.

Men detta är inte allt. Du får
även en <em>rättfärdig natur</em> enligt Ef 4:24 och Kol 3:16 samt 2
Kor 5:21. Detta kan man gå in och ha ett djupt bibelstudium om, den
gamla och den nya skapelsen och vad det har för betydelse i den
kristnes liv, men det ska vi göra någon annan gång. Kortfattat: <em>Du
är rättfärdig.</em> Det är viktigt här att du förstår att du inte är
"samtidigt syndare och rättfärdig". Detta lär inte bibeln. Det är en
felaktig förklaring av striden mellan kött och ande, som trälbinder
massor med människor under ett slavok som bara Gud kan bryta genom den
helige Andes överbevisning. Likväl är det många människor som är fast
i denna Satans lögn.

Nu kommer vi till den absolut härligaste
punkten: <em>Den rättfärdige bor i dig!</em> Jer 33:16 talar om
<em>Herren vår rättfärdighet</em>. Detta är en stark profetisk
skildring av det som blev verklighet på pingstdagen, då människor för
första gången blev födda på nytt och den helige Ande tog boning i
dem. För första gången någonsin hade Herren blivit en människas
rättfärdighet, i ordens verkliga bemärkelse. Hon inte bara räknas som
rättfärdig, eller får en rättfärdig ny natur, nej; den rättfärdige
<em>själv</em> tar sin boning i henne! Är detta inte mäktigt och värt
att ställa sig upp och skrika HALLELUJA för så undrar jag om någonting
över huvud taget är det. Fattar du vad detta innebär??? <em>Alla</em>
dina mänskliga begränsningar, all din mänsklig svaghet, bryts. I din
kropp som tidigare varit en plats för orenhet, synd och sjukdom så tar
den Helige sin boning, och Guds uppståndelseliv börjar flöda genom
dig. I sanning så skall <em>"strömmar av levande vatten flöda"</em>
från Gud igenom dig ut i en värld full av mörker. Men mörkret har
ingen makt över dig längre, halleluja! Jag är övertygad om att den
dagen då kristna verkligen förstår vilken <em>enorm</em> potential som
ligger deponerad i dem så kommer världen formligen explodera i
kreativitet, glädje, frid och harmoni. Alla mänskliga utopiska
ideologier som socialism, feminism, djurrättsrörelse, etc. skulle
falla som ett korthus till marken. Människor skulle se att
<em>här</em> finns det som de gått och letat efter hela sitt liv. Ja,
pris ske Gud för den helige Ande, och tack för vad han vill göra i
vårt liv! <em>"Då känner jag Kristus och kraften från [i] hans
uppståndelse"</em>, Fil 3:10. Detta är så ljuvligt och jag bara
önskar att det ska få bli en verklighet så mycket starkare i ditt och
mitt liv.

När vi börjar meditera på denna ljuvliga sanning
ifrån Guds ord och tackar Gud för allt han gjort för att göra detta
möjligt för oss så frigör vi Guds kraft i våra liv. Han har frälst oss
från mörkrets välde och fört oss in i sin älskade Sons rike. Den
sekund du blev född på nytt så tappade Satan sin juridiska makt över
dig. Men det betyder inte att han kommer hålla sina äckliga fingrar
borta från dig. Nej, han kommer göra allt som står i hans makt (vilket
inte är speciellt mycket om du ställer honom brevid Herren Sebaot,
härskarornas Herre!) för att hålla dig borta från det överflödande liv
som Jesus vill föra dig in i. Och ett av allra effektivaste vapen han
har för detta är att hålla folk borta från uppenbarelsen om vad Gud
gjort för dem i och med försoningen. Han vill hindra folk från att
läsa Guds Ord, för han vet att den som gör det kommer placera honom
där han hör hemma: under sina fötter (Rom 16:20).

Om du får in
detta i din ande, i ditt hjärta, så finns det <em>ingen</em> som helst
gräns för hur långt du kan nå i ditt kristna liv. Saker som för
vanliga människor är enorma hinder kommer för dig upplevas som att gå
över ett hårstrå. För du vet att du är <em>förklarad rättfärdig</em>,
<em>gjord rättfärdig</em> och <em>har den rättfärdige i din
ande</em>. Du kommer aldrig längre att vara beroende av människors
åsikter och tankar för ditt välbefinnande. För du vet att din
rättfärdighet är av HERREN! Varken djävulen, världen eller ditt usla
kött kan rubba på detta faktum.

"Det är tid att söka HERREN,
till dess han kommer och lär er rättfärdighet." säger Hosea
(10:12). Jag hoppas att du har lärt dig något av denna predikan. Gud
välsigne dig!!
