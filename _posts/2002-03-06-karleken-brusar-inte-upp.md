---
layout:       post
title:        Kärleken brusar inte upp
date:         2002-03-06
modifiedDate: 2002-03-06
categories:
- Guds kärlek
language:     sv
---
Det var ett par veckor sedan sist, men den som väntar på
något gott... Hursomhelst, välkommen till denna predikan! Nu börjar vi
snart närma oss slutet för den här gången, så då ökar vi farten lite
tycker jag.

För en vecka sedan så såg jag på TV. Det hör inte till
vanligheterna, och speciellt inte på den här sortens program. Vad var
det för något, en porrfilm? Nej, du kan sova lugnt. Det var OS-finalen
i ishockey. Kanadickerna sopade banan med jänkarna.

Jag har
själv en bakgrund som hockeyspelare. När jag var 11-12 år så spelade
jag. Jag var ju knappast något proffs, men likväl så ser jag mig
fortfarande som en ishockeyspelare trots att det alltså var 10 år
sedan sist.

I hockey så händer det ofta att spelarna blir arga
på varandra. De brusar upp, och så kanske de slår varandra på benet
eller drar omkull varandra. Ibland ryker man ihop på allvar, eller
rentav så ryker hela det ena laget ihop med det andra. Detta är ganska
vanligt i NHL.

Men vad har detta med evangelium, Jesus eller
Gud att göra? Jo, det har väldigt mycket med alla dessa saker att
göra. Jesus är nämligen kärleken. Och det står i 1 Kor 13:4 att
<em>kärleken brusar inte upp</em>. Alltså kan man lätt dra slutsatsen
att Jesus inte brusar upp. Han agerar aldrig i köttslig vrede, som
egentligen bara är en manifestation av egenrättfärdighet. "Han var
dum mot mig, och eftersom <em>jag</em> minsann är så viktig så har jag
rätt att bli sur och irriterad på honom." Detta är en naturlig
människas reaktion. Men sådan är inte Jesus, ty Han är fullkomlig. "I
allt lika sina bröder, dock utan synd". Utan synd. Detta är vad som
gör hela skillnaden. Hade Jesus syndat, så hade han inte kunnat frälsa
en enda människa. Han skulle ju själv varit i behov av frälsning! Men
nu var det inte så. Jesus var utan synd, men blev i sin korsdöd gjord
till synd för att vanliga människor skulle bli gjorda till
rättfärdighet från Gud, helt och hållet av nåd, helt och hållet genom
tro.  Halleluja!

Om du som läser detta inte har en personlig,
egen relation med Jesus så kan du be den här bönen. Det spelar ingen
roll om du har gått i kyrkan hela ditt liv, eller om du varit en i
allmänhet god människa moraliskt sett. Bibeln säger att alla har
syndat och att du om du inte är född på nytt är <em>andligt död</em>
på insidan. Din ande har ingen gemenskap med Gud, och du har inte ditt
namn skrivet i Livets bok - Guds egen "medlemslista", listan över de
som kommer få komma in i himlen.

<em>Men, om jag nu inte har
levt perfekt, hur ska jag då kunna klara mig?</em> Enbart genom Jesu
ställföreträdande död. Det finns ingen frälsning förutom genom Jesu
blod. Jesus gick hela vägen upp till korset på Golgata för din
skull. När han blev uppspikad så var det i Guds ögon du som blev
det. När han ropade <em>"Min Gud, min Gud, varför har du övergivit
mig"</em> så var det ditt rop på hjälp som ljöd. Och hjälpen var på
väg. Men tiden var ännu inte inne. Jesus gick ner i helvetet, i
dödsriket, i ditt ställe. Han betalade straffet för dina synder. Och
sedan, när skulden var betald, och syndaproblemet en gång för alla
löst, så kom Guds Ande ner och väckte upp honom ifrån de
döda. <em>"Honom har Gud uppväckt och löst ur dödens vånda"</em>,
Apg 2:24. Jesus dog din och min död, syndarens död, men han uppstod
som Jehova Nissi - Herren vår seger. <em>"Han har avväpnat
andevärldens furstar och väldigheter och låtit dem bli till skam inför
alla, i det att han [Gud] i honom [Jesus] har triumferat över
dem"</em> (Kol 2:15, 1917).

Det är detta Paulus talar om i
denna mycket välkända vers. <em>"Om du därför med din mun bekänner
att Jesus är Herren och i ditt hjärta tror att Gud har uppväckt honom
från de döda, skall du bli frälst."</em> (Rom 10:9) Enbart genom att
tro på Jesu död kan du bli frälst - eftersom det var just i sin död
som han besegrade dina problem. Långt innan du ens var född. Varför?
Helt och hållet på grund av Hans oerhörda kärlek till dig
personligen. Han visste att priset var oerhört, men han var beredd att
betala det. Han gick hela vägen, för att befria dig.

Om du vill
bli född på nytt, och bli en ny skapelse i Kristus Jesus, bli frälst,
så kan du be den här bönen:

<em>Jesus, jag kommer till dig
nu. Jag tror verkligen att du har dött för mig. Jag bekänner mig till
din död och tackar för att du betalade det pris som jag var skyldig
att betala. Jesus, jag bekänner dig som min Herre, och ger dig resten
av mitt liv. Från denna punkt och framåt så tillhör jag dig, till ett
hundra procent. Tack för att du redan i denna stund tar emot mig, och
att du ger mig visshet om att allt detta jag just bekänt är sant och
riktigt. I Ditt namn, amen!</em>

Du får som vanligt gärna
skicka <a href="mailto:per@halleluja.nu">epost</a> om du vill,
antingen för att du blivit frälst eller för att du har andra
funderingar eller frågor. Gud välsigne dig!


