<!DOCTYPE html>
<html>
  <head>
  <meta charset=utf-8>
  <title>Kärleken uppför sig inte illa</title>
  <meta name="description" content="Nu är det dags för nummer 5. Som vanligt; läsdem gärna i rätt ordning.">
  <meta name=viewport content="width=device-width,initial-scale=1">
  <link rel="canonical" href="http://halleluja.nu/guds-karlek/2002/2/14/karleken-uppfor-sig-inte-illa">
  <link rel=apple-touch-icon href=apple-touch-icon.png>
  <link rel=stylesheet href="//fonts.googleapis.com/css?family=Open+Sans:400,700">
  <link rel="stylesheet" href="/css/main.css">
  <link rel="alternate" type="application/rss+xml" title="halleluja.nu" href="http://halleluja.nu/feed.xml" />
</head>


  <body>
    <div class=container>
  <div class="site-header clearfix" role=banner>
    <a href="/">
      <div class=site-logo>halleluja
        <span class=star>&#x2605;</span> nu
      </div>
    </a>
    <ul class="site-nav inline-block-list">
      <li><a href="/">Start</a></li>
      <li><a href="/amnen">Ämnen</a></li>
      <li><a href="/om">Om oss</a></li>
    </ul>
  </div>
</div>


    <div class="site-section">
  <div class="container">
    <div class="post">

      <header class="post-header">
        <h1 class="post-title">Kärleken uppför sig inte illa</h1>
        <p class="post-meta">
          Feb 14, 2002
           | <a href="/guds-karlek">guds kärlek</a> 
        </p>
      </header>

      <article class="post-content">
        <p>Nu är det dags för nummer 5. Som vanligt; läs
dem gärna i rätt ordning.</p>

<p><em>Kärleken uppför sig inte illa.</em> Vi
människor uppför oss ganska ofta illa. Vi gör människor ledsna, och
sårade, antingen oavsiktligt på grund av brist på kunskap eller
avsiktligt, på grund av människans elakhet och ondska.</p>

<p>Vad är
då lösningen? Att man bestämmer sig för att vara snäll mot människor?
Tyvärr så räcker inte det. Människan är inte kapabel att göra sig
själv god. Det kan ske endast genom Jesu Kristi blodsoffer. <em>Du
behöver bli född på nytt</em> (Joh 3). Du behöver få ett nytt,
omskuret hjärta, i vilket den helige Ande kan ta en permanent
boning. Allt detta sker i den nya födelsen, när du blir en ny skapelse
i Kristus Jesus (2 Kor 5:17).</p>

<p>Nå, du kanske har varit frälst
hur länge som helst, men ändå kämpar med ditt kött. Du tycks aldrig
vinna seger. Kan det ändå inte vara så att man bara får ge upp? Vi är
väl trots allt ändå bara fattiga syndare, frälsta av nåd, som får leva
ett miserabelt liv tills Jesus kommer tillbaka? Nej, knappast. Visst
är vi frälsta av nåd, och visst inväntar vi Jesu återkomst med
föväntan och glädje. Men vi är inte några fattiga syndare. Vi är
<em>gjorda till rättfärdighet</em> i Kristus Jesus (2 Kor 5:21). Jesus
betalade ett oerhört högt pris för din och min rättfärdiggörelse. Låt
oss inte ringakta det offret och skända Jesu blod genom att tala om
oss som &quot;fattiga syndare&quot;. Det är att effektivt säga att Jesus inte
lyckats tvätta mig <em>riktigt</em> ren. Nej, bort det. <em>Så skall
ni också se på er själva: ni är döda från synden och lever för Gud i
Kristus Jesus. Synden skall därför inte härska i er dödliga kropp, så
att ni lyder dess begär.</em> (Rom 6:11-12)</p>

<p>Men, hur ska detta
bli möjligt, kanske du tänker. Du kanske syndar 1000 gånger om
dagen. Kan Jesus ändå förlåta dig? <em>Ja!</em> Det är just vad han
kan. Det är det som är det fantastiska med försoningen. Oavsett hur
stor din skuld är, oavsett hur mycket dumt du gör och gjort, så kan du
stå som frikänd genom Jesu blod genom att tro att hans offer täcker
dig.</p>

<p>Jesus uppförde sig aldrig illa. Han var det fullkomliga
exemplet. När han gick fram till korset så visade han precis den väg
vi behöver gå. Vi behöver gå till korset med våra problem. Vi behöver
förstå vår identifikation med Jesus i hans död, nederstigande till
helvetet, seger över djävulen, uppståndelse och himmelsfärd. Jesus
hade inte behövt göra ett skvatt av detta - om det inte hade varit för
att han ville försona <em>dig</em> med <em>Gud</em>.</p>

<p><em>Jesus,
tack för att du dog för mig. Tack för att du inte uppför dig
illa. Tack för att du tar emot mig, med alla mina svagheter och
brister. Gör mig fri från dåligt uppförande. Tack för att du helgar
mig helt och fullt. I ditt namn, Amen!</em></p>

      </article>

    </div>
  </div>
</div>


    <footer class="site-footer">
  <div class="wrapper">
    <div class="footer-col-wrapper">
      <div class="footer-col footer-col-1">
        &copy; 2015 halleluja.nu
      </div>
    </div>
  </div>
</footer>

  </body>
</html>
