<!DOCTYPE html>
<html>
  <head>
  <meta charset=utf-8>
  <title>Manligt och kvinnligt</title>
  <meta name="description" content="Den här predikan har jaglegat och malt på i princip ända sedan jag blev frälst, dvs. för litedrygt ett år sedan. Eller rättare sagt, den har legat och malt i...">
  <meta name=viewport content="width=device-width,initial-scale=1">
  <link rel="canonical" href="http://halleluja.nu/undervisning-fran-bibeln/2002/2/3/manligt-och-kvinnligt">
  <link rel=apple-touch-icon href=apple-touch-icon.png>
  <link rel=stylesheet href="//fonts.googleapis.com/css?family=Open+Sans:400,700">
  <link rel="stylesheet" href="/css/main.css">
  <link rel="alternate" type="application/rss+xml" title="halleluja.nu" href="http://halleluja.nu/feed.xml" />
</head>


  <body>
    <div class=container>
  <div class="site-header clearfix" role=banner>
    <a href="/">
      <div class=site-logo>halleluja
        <span class=star>&#x2605;</span> nu
      </div>
    </a>
    <ul class="site-nav inline-block-list">
      <li><a href="/">Start</a></li>
      <li><a href="/amnen">Ämnen</a></li>
      <li><a href="/om">Om oss</a></li>
    </ul>
  </div>
</div>


    <div class="site-section">
  <div class="container">
    <div class="post">

      <header class="post-header">
        <h1 class="post-title">Manligt och kvinnligt</h1>
        <p class="post-meta">
          Feb 3, 2002
           | <a href="/undervisning-fran-bibeln">undervisning från bibeln</a> 
        </p>
      </header>

      <article class="post-content">
        <p>Den här predikan har jag
legat och malt på i princip ända sedan jag blev frälst, dvs. för lite
drygt ett år sedan. Eller rättare sagt, den har legat och malt i min
ande, och väntat på att få komma ut. När jag precis var nyfrälst hade
jag greppat en del av detta, men jag kunde verkligen inte uttrycka mig
på ett elegant och bra sätt. Men detta tror jag är ändrat nu. Håll i
dig!</p>

<p>Jag ska börja med att citera ett härligt bibelord, från
Ef
5:32. <em>&quot;Denna hemlighet är stor - jag talar om Kristus
och
församlingen.&quot;</em> Vad är det för en hemlighet? Kristus
och
församlingen? Det är väl inga konstigheter med det? Jo, läs
några
verser tidigare. I vers 25 så har den helige Ande genom
Paulus sagt
något märkligt: <em>&quot;Ni män, älska era hustrur, så som
Kristus har
älskat församlingen och offrat sig för den&quot;</em> Vad
betyder detta? Är
det bara mannen som ska älska hustrun, och inte
tvärtom? Självklart
inte, och bibeln pratar om kvinnans kärlek till
mannen i bl.a. Tit
2:3-4. Men jag är ändå helt övertygad om att Gud
försöker säga oss
något här genom sin tjänare Paulus.</p>

<p>Det
yttersta beviset på att man älskar någon är att man går i döden
för
vederbörande. Detta antyds i 1 Joh 3:16, men finns
även
uttryckligen sagt i Joh 15:13. Det är ju egentligen
ganska
självklart. Vårt liv är det enda vi verkligen har. När det
är slut så
är det slut. Går inte att få ett nytt. I den bemärkelsen
får vi bara
en chans.</p>

<p>Jesus bevisade sin kärlek för mig
genom att han dog när jag var en
syndare, säger Rom 5:8. Detta är
ju en väl känd sanning egentligen,
men det är just vad detta
handlar om. Man skulle kunna uttrycka det
som så här, och det är
väl här en feminist skulle vilja slå något hårt
i huvudet på mig,
att Jesus gick in i en <em>könsroll</em>. Han såg
att det fanns ett
behov hos sin brud - hon hade synd i sitt liv, och
behövde
egentligen en &quot;helrenovering&quot;. Som den gode make Jesus är så
gick
han in för att lösa det problem som uppenbarligen fanns i
hans
blivande makas liv. Låt mig ställa en fråga till dig. Hur
många
hustrur i den här världen skulle inte göra nästan vad som
helst för
att få en man som ställer upp och tar hand om henne? Som
erbjuder sig
att laga mat när hon är trött, som byter blöjorna på
barnen när det
behövs och som inte tycker att sitt TV-tittande är
viktigare än att
hjälpa barnen med läxläsning? Du som läser detta
kanske tycker att jag
har en gammaldags, rent stenåldersmässig
kvinnosyn, och att lösningen
på världens problem heter feminism,
eller rättare sagt att bryta ner
alla &quot;sexistiska system&quot; som
finns, dvs. att upplösa könsrollerna. &quot;De
är ju mest bara till
problem.&quot; Ja, det är sant att sådana könsroller
som jag beskriver
här, som jag är övertygad om är väldigt vanliga i
den här världen,
är ett stort problem, men jag är precis lika
övertygad om att
lösningen inte är att bryta ner allt vad könsroller
heter - utan
att komma in i de könsroller som Gud har skapat oss för!</p>

<p>Låter
det förskräckligt? Jag är faktiskt ganska övertygad om att
de
flesta kvinnor i vår värld skulle bli <em>väldigt</em> glada med
en
man som är så som jag beskriver här - som är en verklig man
helt
enkelt, och inte något litet kryp som knappt klarar av att ta
hand om
sitt eget liv. Den mannen du letar efter finns, och han
heter Jesus
Kristus! Men vet du vad som är ännu mer fantastiskt?
Det är att denne
Jesus Kristus har kallat alla oss som är kristna
män att älska våra
hustruar på samma sätt som Jesus har älskat oss!
Med en utgivande,
osjälvisk kärlek. Inte något slags
millimeterrättvisa, som går ut på
att vi ska göra så lite i
hushållet som möjligt för att vår fru inte
ska slå oss, utan den
fullständiga motsatsen. Hur <em>mycket</em> kan
jag hjälpa min fru?
Vad är det hon verkligen behöver? Hur kan jag
fylla detta
behov?</p>

<p>Detta ställer de flestas sätt att tänka
på
huvudet. Det vanligaste idag, enligt min erfarenhet, är
antingen
ett &quot;jämställt&quot; hem, där man mer eller mindre försökt
upplösa
könsrollerna, vilket i samtliga fall lett till kaos
(Självklart håller
inte personerna i fråga med om att detta är
anledningen, men jag är
helt övertygad om att Guds ord är sant även
här.  Faktum är att Petrus
går så pass långt att han säger att om
vi inte förstår hur vi ska
behandla vår hustru så kommer våra böner
att bli hindrade! 1 Pet
3:7). Den andra extremen är den som jag
beskrivit ovan. Man har gått
in i några könsroller som inte är
speciellt bibliska. Man har å ena
sidan förstått att det står att
kvinnan ska underordna sig mannen, men
å andra sidan fullständigt
missförstått vad det handlar
om. Underordnande handlar inte om att
du har fått en ny tjänare, som
gör allt du ber henne om utan att
blinka. Det må vara en traditionell
uppfattning, men det är inte
alls vad bibeln pratar om när den menar
att kvinnan ska underordna
sig mannen. Men det ska vi komma till lite
senare.</p>

<p>Alltså:
Män, älska era hustrur såsom Kristus har älskat er! Låt
denna
kärlek inte bara vara tomma ord, utan låt den övergå i
konkret
handling. Det är vad bibeln säger. Jesus stod inte bara och
tittade på
när han såg att människorna led. Nej, han grep in så
kraftfullt han
bara kunde. Han tog själv på sig konsekvenserna av
deras överträdelse
- synd, sjukdom, fattigdom, och så vidare. Men
detta är en helt annan
predikan än denna.</p>

<p><em>&quot;Men&quot;</em>,
frågar du kanske dig, <em>&quot;, nu har du ju pratat
mycket om mannens
könsroll, och det låter ju bra att han ska älska sin
hustru&quot;</em>
(något som förmodligen de allra flesta människor skulle
hålla med
om, men få verkligen lever ut)<em>&quot;, men vad har då kvinnan
för
uppgift här? Säger bibeln något om hennes roll?&quot;</em>
Ja,
absolut. Redan från början så pratar den om detta. Vi ska läsa
lite ur
bibelns berättelse om skapelsen (1 Mos 2:18): <em>&quot;HERREN
Gud sade:
&quot;Det är inte bra för mannen att vara ensam. Jag skall
göra en
medhjälpare åt honom, en som är hans like.&quot;&quot;</em> Här ser
vi direkt
flera saker. 1) Kvinnan är skapad för att vara mannens
medhjälpare. 2)
Kvinnan är skapad för att vara lik honom. Eller med
modernt språk, hon
är lika mycket <em>värd</em> som mannen.  Jesus
har dött lika mycket
för män som för kvinnor. Det talar Gal 3:28
om. <em>&quot;Här är inte jude
eller grek, slav eller fri, man och
kvinna. Alla är ni ett i Kristus
Jesus.&quot;</em> Det finns en
underbar gemenskap inom Kristi kropp, och
den är inte beroende av
om vi är män eller kvinnor, judar eller
hedningar. Alla som har
blivit födda på nytt tillhör denna gemenskap,
och här finns det
inga könsgivna roller. Men det är också en helt
annan
predikan.</p>

<p><em>&quot;Men, är det inte väldigt tråkigt att bara vara
skapad för någon
annan?&quot;</em> Nej, varför skulle det vara det? Om
du läser din bibel så
ser du att även män är skapade för någon
annan - Gud (1 Kor 11:7
m.fl). Det som jag tror är det verkliga
problemet är att folk här
lägger in en konstig, obiblisk
skillnad. &quot;Det är okej att vara till
för Gud, men inte okej att
vara till för en människa&quot; Det hela grundar
sig delvis i dåliga
erfarenheter av könsroller, och underordnande i
allmänhet för den
delen. Men Gud vill bryta ditt beroende av dina
erfarenheter. Hans
ord är sant, även om du inte ännu sett det bli en
verklighet i ditt
liv!</p>

<p>Om jag säger, att den som kör för fort, eller felparkerar
för den
delen, syndar emot Gud, så skulle många nuförtiden tycka
att jag är
fullständigt vansinnig. Men det är faktiskt också vad
bibeln säger
klart och tydligt (Rom 13:2). De enda gånger du kan
bryta mot lagen är
när lagen hindrar dig från att följa Guds
skrivna ord. <em>&quot;Man måste
lyda Gud mer än människor&quot;</em> säger
Petrus i Apg. Men han säger inte
att man över huvud taget inte ska
bry sig om att underordna sig
människor. En sådan lära är nämligen
fullständigt främmande den
bibliska uppenbarelsen om Guds vilja för
oss. Jesus uppmanade oss att
betala skatt till Caesar - inte söka
kullkasta Caesar. Det klarar
faktiskt Gud själv om han vill (Dan
2:21).</p>

<p>På samma sätt så är det faktiskt synd emot Gud att inte
vilja
underordna sig sin make, eftersom Ef 5:22 säger att kvinnan
ska
underordna sig sin man såsom hon underordnar sig Herren. (Det
är inte
ett underordnande av kvinnor under män i allmänhet det
handlar om, som
vissa menar, utan just i äktenskapet). Det bottnar
i
rebelliskhet. &quot;Jag ska minsann göra som jag själv vill! Du ska
inte
komma här och säga att någon annan ska bestämma vad jag ska
göra!&quot; Om
du har en sådan inställning kommer du över huvud taget
aldrig komma
att kunna ett leva det underbara, överflödande liv som
Gud har
planerat för dig. Därför vill han bryta den hos alla er som
läser det
här just nu.</p>

<p>Det är inget konstigt eller fult i
att underordna sig. Anledningen
till att vi ibland inte vill det
beror för det mesta på antingen
dåliga erfarenheter, som jag
tidigare nämnt, eller fruktan inför vad
det kommer få för praktiska
konsekvenser. Ärligt talat, man vill inte
gärna säga &quot;Okej, du får
bestämma över mig. Jag gör som du vill.&quot;
varken till Gud eller
till människor. Man är rädd för att den man
säger så till ska
missbruka det förtroendet. Detta kan man se i
väldigt många
människor idag, både i världen men även bland
avfälliga
kristna. Man gör allt man kan för att försöka
bortförklara Guds ord,
eller tolka om det efter sina behov.  Redan
Satan på bibelns allra
första sidor försökte så in tvivel hos
människan på vad Gud faktiskt
hade sagt: <em>&quot;Har Gud verkligen
sagt...&quot;</em> (1 Mos 3:1). Idag har
han ett helt gäng teologer
från alla möjliga och omöjliga sammanhang
på sin sida. Men oftast
uttrycker man sig inte så tydligt, utan det är
mer saker som i stil
med &quot;Men inte kan det väl tas så bokstavsligt.&quot;
Detta kan gälla
allt ifrån saker som att Jesus faktiskt sade att vi
kan få
<em>allt</em> vi ber om, till de mirakulösa händelserna i
bibeln
(Jungfrufödseln, uttåget ur Egypten, den bibliska skapelsen,
et
cetera). Allt detta har dock samma rot: Satan, ormen själv. Han
hatar
Gud, och Guds ord, eftersom han vet att det har makt att
skapa tro i
de som hör (Rom 10:14) - en tro som kan stoppa
<em>alla</em> hans
brinnade pilar emot oss (Ef 6:16).</p>

<p>Precis
på samma sätt är det med underordnande - under Gud och
människor.
Djävulen hatar när människor verkligen tar Guds ord på
allvar, och
tror att han faktiskt menar vad han säger, så därför
skickar han
till oss en massa teologer som verkar ha som sin livs
passion att
försöka förneka så mycket som möjligt av Ordet. Men det
har han
inget för. Guds ord håller!  Och Guds ord till dig som kvinna
är
faktiskt att du ska underordna dig din make. Inte för att du
på
något sätt skulle vara mindre värd, utan för att han vet att det
är
bäst för dig. Jag tror inte heller att jag går för långt om jag
säger
att lydnad till Guds ord, i detta fall och alla andra fall,
för med
sig välsignelser i oanat mått - både rent uppenbara, i form
av kaos i
familjen upphör, och även &quot;dolda&quot;. Gud lönar det som
sker i det
fördolda, och underordnande sker i allra högsta grad i
det
fördolda. För underordnande betyder faktiskt inte riktigt det
som du
kanske tror. Det ser vi i 1 Pet 5:3. Ledarskap (som för
övrigt är ett
intressant ämne jag ska ta upp någon annan gång)
handlar inte främst
om att styra, diktera villkor, eller andra
saker som man kanske kan se
i en diktatur. Nej, det handlar om att
vara ett <em>föredöme</em>. Man
går före den man leder, helt
enkelt, och tar ansvar för vart man går.</p>

<p>Jag sade nyss att
underordnande sker i det fördolda, och vad jag menar
med det kan
sammanfattas i denna enkla mening: Lydnad och
underordnande är två
helt olika saker! De hör ihop, men de är inte
samma
sak.</p>

<p>Jesaja 1:19 säger att om vi <em>&quot;villigt lyder mig skall
ni få njuta
det goda i landet&quot;</em> (Bibel 2000). Du förstår, du
kan vara hur
lydig som helst, men samtidigt vara hur ovillig som
helst! Jag ska ta
ett exempel. När jag bodde hos mina föräldrar så
ville de ibland
(ganska sällan) att jag skulle hjälpa till med
hushållet. Ibland när
jag gjorde det så var jag väldigt ovillig,
men jag gjorde det
ändå. Vad betyder det? Jo, jag ville inte
underordna mig den
auktoritet som Gud faktiskt givit mina
föräldrar. Nu är denna
jämförelse lite haltande, eftersom
relationen mellan förälder-barn är
väldigt annorlunda mot
relationen mellan två makar. Men jag tror ändå
att du förstår min
poäng. Underordnande handlar om villighet medan
lydnad handlar om
handling.</p>

<p>En del av er som är kvinnor och läser det här tänker
nog, att ni
skulle gärna underordna er en man som älskade er på det
sätt som jag
beskrivit i början, men era män är helt enkelt så
förstockade att de
bara inte går. De kanske inte ens är frälsta!
Men då har jag ett
underbart ord med ett löfte till dig. 1 Pet
3:1-2 säger att ditt
underordnande till din man, ofrälst, avfällig
eller helt enkelt
okunnig som han uppenbarligen är eftersom han
inte älskar dig på det
sätt som Gud sagt åt honom, leder till att
din man kan bli frälst,
räddad, befriad! Är inte detta underbart?
Jag tycker gott att du kan
ställa dig upp och prisa Gud lite för
detta!</p>

<p>Bibeln säger att hustrun ska underordna sig sin man på
åtminstone tre
ställen i Nya Testamentet (Ef 5:22, Kol 3:18 och 1
Pet 3:1-2 som jag
nyss pratade om). Men ingenstans finns en vers
där det står att hon
ska <em>lyda</em> honom i allt. Det låter mer
som en fanatisk form av
Islam än biblisk kristendom. Kvinnan ska
underordna sig sin man i allt
(Ef 5:22), men hon ska sannerligen
inte lyda honom i allt! Vad betyder
då det? Jo, hon ska respektera
att han är satt som familjens huvud (Ef
5:23), och prisa Gud för
att hon faktiskt därigenom är befriad från
det övergripande
ansvaret, inför Gud, för familjen. Denna uppgift har
Gud smort
mannen till, och jag har sett flera familjer där detta
inte
funnits, där kvinnan gått och mått mycket dåligt på grund
av
detta. Hon har gått runt och oroat sig över sådant som Gud
faktiskt
inte håller henne ansvarig för. Istället borde hon tacka
Gud för sin
man, och prisa Honom för att han kommer vända
nederlaget till seger!
(Rom 8:37)</p>

<p>&quot;Kvinnans plats är i
hemmet&quot; brukar en del (företrädelsevis män som är
soffpotatisar)
säga, och då ofta med en nedsättande ton. På ett sätt
har de rätt,
men samtidigt hamnar man återigen helt fel i fanatisk
Islam, där
man förbjuder kvinnan att gå utanför sitt hem (så som det
faktiskt
är i Afghanistan). Vad menar jag med detta egentligen? Är jag
en
mansgris, trots allt? Nej, vänta lite så ska jag berätta vad det
är
jag pratar om.</p>

<p>Titus 2:5 säger att de äldre kvinnorna ska
leva de yngre <em>&quot;att leva
anständigt och rent, att vara husliga
och goda och underordna sig sina
män, så att Guds ord inte
smädas.&quot;</em> Här ser vi en intressant sak
faktiskt, som jag har
lagt märke till är en mycket klar verklighet. Du
förstår, en
kristen person som inte lever efter vad bibeln lär, är ett
väldigt
dåligt kristusbrev, ett väldigt dåligt vittnesbörd. Nu är inte
det
här ett budskap om fördömelse för dig som känner dig träffat,
utan
tvärtom en uppmaning om att vända om till det Ord som faktiskt
frälser
dig (2 Tim 3:15). Det är inte för sent. Jesus tar emot dig
om du söker
honom nu. Men var inte slapp och tänk att du kan ge
Jesus en chans när
du blir äldre. <em>Idag</em> är frälsningens
dag! Gud älskar dig, men
han tänker inte hålla på och dalta med
dig! Skärp dig nu och ta Gud på
allvar så lovar jag dig att ditt
liv kommer bli fantastiskt mycket
bättre än vad du någonsin kunnat
drömma om.</p>

<p>I den engelska King James-översättningen så står det
<em>&quot;keepers at
home&quot;</em> där vi har &quot;husliga&quot;, och det tycker
jag är lite
tydligare. Det är med andra ord inte helt fel att säga
&quot;kvinnans plats
är i hemmet&quot;, men man får nog vara lite försiktig
med vad man menar
med det. Det betyder som redan sagts inte alls
att kvinnan inte får gå
utanför hemmet - du kan läsa exempel på
alla möjliga fantastiska
kvinnor i bibeln om du vill, varav Debora
nog är den allra &quot;starkaste&quot;
om man får använda ett sådant
ord. Henne borde feministerna ta som sin
älskling, om det inte vore
för att de inte tycker speciellt mycket om
Guds
ord. :)</p>

<p><em>&quot;Ansvarig för hemmet, vilken tråkig
sysselsättning! Jag vill
arbeta!&quot;</em> Det finns absolut inget
förbud mot det. Det jag tror att
Paulus vill säga här är snarare
att hustruns primära <em>ansvar</em>
är hemmet. Du får gärna jobba
om du är kvinna, såvida det inte innebär
att dina barn får lida av
det.  Förstår du vad jag menar? Egentligen
behöver man nog inte
säga det till speciellt många kvinnor, eftersom
de har ett väldigt
nära band till sina barn, och verkligen inte vill
att de ska få
lida. Det är egentligen inte så konstigt, då de ju
faktiskt fött
fram dem. Det säger sig själv att den man själv haft vid
sitt bröst
en lång period får man en väldigt nära relation till. En
relation
som pappan bara kan drömma om.</p>

<p><em>&quot;Men om jag inte vill ha
några barn då?&quot;</em> Nå, varför vill du
inte det? Det finns
människor som inte ska gifta sig - 1 Kor 7:8-9 -
för att deras
kallelse helt enkelt inte är det. Om du är av den
kategorin så
handlar det här inte om dig. Men annars så tror jag att
det beror
på något som hänt i ditt liv. Kanske är det så att du är
väldigt
besviken på dina föräldrar? Eller så är det några andra
saker. Men
vet du vad. Det finns faktiskt få saker i livet som är så
underbara
som att ta hand om barn. Jag har inte själv några egna barn
ännu,
men jag har arbetat på ett daghem, och de var några av de
absolut
bästa veckorna i mitt liv! Jag lärde mig så otroligt mycket,
om hur
barn fungerar. Och jag fick en djup längtan in i mitt hjärta
att få
egna barn.</p>

<p><em>&quot;Jag vill gärna få barn, men jag kan
inte!&quot;</em> En mycket god vän
påpekade för mig första gången jag
höll denna predikan (nämligen för
henne personligen) att det jag
skrev kanske skulle kunna uppfattas som
hårt och sårande för de av
er kvinnor som faktiskt inte kan få
barn. Och det var naturligtvis
inte min avsikt. Till er vill jag ge
följande glada budskap: Gud
kan förvandla en öken till bördig jord,
och likaså förvandla en
ofruktbar kvinna (eller man för den delen)
till fruktbar. Han har
faktiskt gett ett underbart löfte om detta i 2
Mos 23:26, som jag
tycker är en vers som du ska göra till din om du
har detta
problem. Gud vill vända ditt nederlag till seger! Om du vill
så går
det ju också att adoptera barn. Det är inget smutsigt
eller
konstigt med det. Mose, som var ledare för hela Israels folk
under sin
tid, växte upp som adopterad.</p>

<p>Det är inte
speciellt svårt att underordna sig, och det är väldigt
spännande!
När jag gav mitt liv till Jesus för lite drygt ett år sedan
så
förstod jag att vad Jesus förväntade sig av mig var inte
blind
underkastelse, men väl fullständigt underordnande. Ibland är
det inte
kul i det naturliga, men det leder <em>alltid</em> till
underbara
konsekvenser! Våga lita på Gud även i denna fråga om du
kanske haft
problem med att underordna dig din man, eller för den
del om du haft
problem med att älska din hustru på ett kristuslikt
sätt. Du klarar
det aldrig i egen kraft! Det vet Gud. Det är därför
han har gett dig
den helige Ande. Be att hans kraft ska förlösas i
ditt liv. Det finns
ingen gräns för hur långt en människa som helt
förlitar sig på Gud och
hans Ord kan nå. Men du kan faktiskt inte
be om att du ska kunna göra
det om en massa år. Du behöver fatta
ett beslut idag, om att göra det
som Gud vill att du ska göra. Då
kommer du att komma in i den verkligt
fullkomliga plan som jag är
helt övertygad om att Gud har för ditt
liv!</p>

      </article>

    </div>
  </div>
</div>


    <footer class="site-footer">
  <div class="wrapper">
    <div class="footer-col-wrapper">
      <div class="footer-col footer-col-1">
        &copy; 2015 halleluja.nu
      </div>
    </div>
  </div>
</footer>

  </body>
</html>
